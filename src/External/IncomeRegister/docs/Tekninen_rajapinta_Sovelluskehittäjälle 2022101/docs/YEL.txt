
sisältökuva
Kuinka toimitaan, jos yrittäjällä on YEL ja hänelle maksetaan palkkaa?
YEL-vakuutetulle yrittäjälle määritettyä työtuloa ei ilmoiteta tulorekisteriin, mutta sen sijaan YEL- vakuutetulle yrittäjälle maksettu palkkatulo ilmoitetaan tulorekisteriin.
a.    Osakeyhtiön omistajalle maksettu palkka ilmoitetaan tulorekisteriin (vastaten Verohallinnolle aiemmin tehtyä vuosi-ilmoitusta).
b.    Toiminimen yksityisnostoja käsitellään toiminimen kirjanpidossa ja ilmoitetaan veroilmoituksella.

Kun yrittäjien palkkoja ilmoitetaan palkkatietoilmoituksella, on tärkeää, että maksaja ilmoittaa, Tulonsaajan tiedot -kohdassa: Tieto työeläkevakuutuksesta: Yrittäjän eläkevakuutus (YEL).

Tämän lisäksi ilmoitettava: Vakuuttamisen poikkeustilanteen tyyppi- kohdassa:
•    Ei vakuuttamisvelvollisuutta (työeläkevakuutus)
•    Ei vakuuttamisvelvollisuutta (työtapaturma- ja ammattitautivakuutus)
•    Ei vakuuttamisvelvollisuutta (työttömyysvakuutus)

Yrittäjän palkka merkitään sairasvakuutusmaksun piiriin kuuluvaksi, joten Vakuuttamisen poikkeustilanteen tyypiksi ei voi valita: Ei vakuuttamisvelvollisuutta (työeläke-, sairaus-, työttömyys- sekä työtapaturma- ja ammattitautivakuutus), koska tämä sulkee pois kaikki sosiaalivakuutusmaksut.

YEL-vakuutusnumeroa, työeläkelaitoksen yhtiötunnusta ja eläkejärjestelynumeroa ei ilmoiteta tulorekisteriin.
